
Wiem, że stara rzymska zasada mówi, iż nieznajomość prawa nie zwalnia z jego stosowania, ale ta zasada została wymyślona w czasach, gdy prawo było proste i nie zmieniało się z dnia na dzień. Jej celem było przymuszenie obywateli do zaznajomienia się z nim i uniemożliwienie wykorzystywania go jako wymówki.

Rzecz w tym, że ta zasada nie do końca przystaje do współczesnej, szczególnie polskiej, rzeczywistości, gdy prawo jest złożone i często się zmienia.

Dlatego proponuję wdrożenie do polskiego systemu karnego instytucji kary edukacyjnej.

Zaparkowałeś w złym miejscu? Pierwszy raz? Kara edukacyjna.

Piłeś alkohol w niedozwolonym miejscu? Na wiślanych schodkach? Kara edukacyjna.

- Odbycie szkolenia online.

Nie wykonanie kary edukacyjnej? Mandat. Wystawiając mandat edukacyjny, policjant lub strażnik miejski może od razu wpisać kwotę. Albo odwrotnie - wystawiając mandat, ten domyślnie staje się - w określonych przypadkach - mandatem edukacyjnym o zawieszonej kwocie płatności w przypadku nieodbycia szkolenia online. 

Pierwsze wykroczenie - możliwośc zamiany go na karę edukacyjną. Kolejne - tym razem już płacisz. 

Albo mali przedsiębiorcy... zestresowani skomplikowanym prawem podatkowym i prawnym. Dla nich też mogłaby obowiązywać kara edukacyjna za pierwsze przewinienie w przypadku niewielkich naruszeń prawa (takich gdzie nie można stwierdzić łamania go z premedytacją).

O ile łatwiej wprowadzałoby się nowe prawo gdyby społeczeństwo wiedziało, że w najgrorszym wypadku państwo poinformuje ich, że popełnili błąd i odeśle do kursu online? 

Kara edukacyjna mogłby też występować czasowo... np obniżyliśmy dopuszczalną prędkość w mieście z 60 do 50km/h. Nie każdy musi posiadsać i słuchać radia. Dlatego przez pierwsze 3 mce obowiązuje kara edukacyjna w przypadku nieznaczego przekroczenia prędkości (70km/h zamiast 60km max, bo w praktyce puszcza się kierowców którzy przekraczają prędkość poniżej 10km/h).